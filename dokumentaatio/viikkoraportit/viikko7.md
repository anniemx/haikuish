# Viikkoraportti 7

Tällä viikolla tein vertaisarvioinnin ja luin minulle annetut vertaisarvioinnit.
Yritin siivota ohjelmaani ja tehdä muutoksia vertaisarviointien perusteella, mutta toinen arvioija oli keskittynyt enemmän kritisoimaan valittua toteutusta (markov + trie), joka ei oikein tässä vaiheessa enää auta ohjelman viimeistelyssä. Testauksen suhteen sain joitain vinkkejä ja toinen arviointi oli hyödyllisempi. 

Testasin vielä suuremmalla korpuksella koodin ajoa, mutta sen seurauksena koodin suorittaminen hidastui valtavasti. Haikumuodon tsekkauksen liittäminen trieen on tuonut ongelmia testaukseen ja muihin koodin osiin. Nyt jälkikäteen kurssin loppupuolella täytyy todeta, että olisi ehkä pitänyt pitäytyä ihan vain lauseiden tms generoinnissa, sillä olen aiheuttanut itselleni lisätyötä ja ongelmia haikumuodon tarkastelulla.

Tärkeimpinä oppeina työstä on ollut sisäistää trien ja markovin toimintaperiaatteet. Valitettavasti luulen, että haikumuodon tarkastus tekee koodista sen verran työlään ajaa, ettei jokaisella kerralla löydy tarpeeksi sopivia seuraajia sanoille. 

Yritän saada projektin viimeisteltyä ainakin niin, että generointi toimisi edes vähän paremmin. Luulen testauksen jäävän sen kustannuksella pintapuoliseksi.

Työtunnit yht. 8.25h